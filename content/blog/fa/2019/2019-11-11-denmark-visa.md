---
title: "مراحل و نکات ویزای بلند مدت دانمارک"
date: "2019-11-11"
description: "مراحل دریافت ویزای بلند مدت دانمارک"
lang: "fa"
---

گرفتن ویزای بلند مدت از دانمارک برای ما ایرانی ها یکم پیچیده که نه ولی تا حدودی خیلی مبهم هست. بخصوص پروسه ارسال مدارک و مراکز دریافت.  
برای همین تصمیم گرفتم که مراحلی رو که خودم به سختی تونستم پیدا کنم رو اینجا برای بقیه اشتراک بزارم

> **این پست قرار نیست که راهنمایی دقیق باشه برای شما، بیشتر جنبه روشن شدن مسیر هست و ممکنه هر دفعه مراحل تغییر کنه. بهتره و باید الگو شما سایت رسمی دانمارک باشد یعنی سایت [newtodenmark.dk](http://www.newtodenmark.dk/)**

فرض میکنیم که شما موفق به گرفتن ویزای دانشجویی شدید و متاهل هستید و مراحل رو فکر میکنم مشابه ویزای کاری هست.

## مراحل ثبت نام  

1. انتخاب نوع ویزا و ثبت نام در سایت [newtodenmark.dk](http://www.newtodenmark.dk/)
2. دریافت کد پیگیری از سایت، فرمت کد شما چیزی شبیه به XX-1234-YY هست و تمامی حروف بزرگ می باشد.
3. پرداخت هزینه - برای پرداخت هزینه میتونی از گروه پرداخت ارز کمک بگیرید قیمت ها خیلی بهتر از سایت های پرداخت هست، لینک گروه ارز رو در آخر پست می زارم.
4. ادامه مرحله ثبت نام در [https://blanket.nyidanmark.dk](https://blanket.nyidanmark.dk) ، این بخش رو میتونید توی مرحله ۱ از توی سایت ببینید.
5. بعد از تکمیل مرحله ۴ باید فرم رو ذخیره کنید و پرینت هم داشته باشید.
6. پرداخت هزینه های VFS بصورت آنلاین در سایت [https://dys.um.dk/permit/](https://dys.um.dk/permit/)
7. شماره ای که در مرحله ۲ دریافت کردید باید در مرحله ۶ وارد کنید.
8. جمع آوری مدارک لازم جهت VFS رو میتونید از این بخش ببینید. [https://www.vfsglobal.com/Denmark/Iran/pdf/Denmark-Checklist-RESIDENCE-PERMIT.pdf](https://www.vfsglobal.com/Denmark/Iran/pdf/Denmark-Checklist-RESIDENCE-PERMIT.pdf)
9. پیدا کردن آدرس VFS توی گوگل مپ و بدون نوبت رفتن به مرکز. نیازی نیست نوبت بگیرید برای ویزای بلند مدت، بهتره ساعت ۸ صبح اونجا باشید چون روزی بیشتر از ۵ نفر برای ویزای بلند مدت قبول نمی کنند.
10. تبریک به شما.

لینک گروه ارز [https://t.me/joinchat/Fq8r3FDTHWrzcrMtRO7v\_Q](https://t.me/joinchat/Fq8r3FDTHWrzcrMtRO7v_Q)

## نکات مهم

- مدارک لازم برای VFS باید حتما A4 باشه.
- کپی های مدارک نیازی به رنگی بودن نیست.
- از پاسپورت همه صفحات کپی بگیرید، حتی از جلدش.
- پاسپورت می تونه هر دو صفحه اش توی یک برگه A4 باشه، یعنی صفحه ۴ و ۵ توی یک برگه باشه.
- حواستون باشه که باید امضا بدید و پاسپورتتون رو هم امضا کنید، تصمیم بگیرید که امضا ها یک شکل باشه.

## زمان تحویل و تقریبی پاسپورت و ویزا

طبق تجربه ۳ الی ۷ روز بعد پاسپورت های شما قابل دریافت هست و میتونید برید VFS و تحویل بگیرید و بعد از یک هفته (حدودا) تماس میگیرند که با پاسپورت برید سفارت تا ویزاهاتون رو بزنن توی پاسپورتتون.

در آخر اگر اگه میدونید که چیزی هست که باید کم یا اضافه بشه حتما بهم بگید.
